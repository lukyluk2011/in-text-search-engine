
Encyklopedie

    Encyklopedie
        Životopisy vědců
        Fyzika
            Měření
            Pohyb
                O pohybu
                Skládání pohybů
                Rychlost
                Rovnoměrný pohyb
                Zrychlený pohyb
                Volný pád
                Svislý vrh vzhůru
                Vodorovný vrh
                Šikmý vrh
                Pohyb po kružnici
                Valení
            Síla
            Gravitace
            Tekutiny
            Struktura látek
            Plyny
            Skupenství
            Akustika
            Elektrostatika
            Elektrický proud
            Magnetismus
            Elektromagnetická indukce
            Elektromagnetické vlny
            Světlo
            Teorie relativity
            Kvanta
            Atomy a částice
            Meteorologie
            Geofyzika
            Použitá literatura
        Matematika

Postavme na startovní čáru slavnou želvu a zajíce, kteří vyběhnou ve stejný okamžik z téhož místa a běží po stejné cestě do cíle. Tam doraí určitě dřív zajíc než želva. Veličina, která by odlišila oba pohyby se nazývá průměrná rychlost. K popisu pohybu používáme tzv. kinematické veličiny, jejichž značky pocházejí z těchto slov: spatium (dráha), velocitas (rychlost), tempus (čas). Průměrná rychlost se vypočítá jako

Jednotkou rychlosti je m s–1, často se však používá jednotka km h–1. K převodu těchto jednotek můžeme použít tyto vztahy

Podle rychlosti dělíme pohyby na rovnoměrný (rychlost se nemění) a nerovnoměrný pohyb (rychlost se mění).
Zajímavost z biologie:
Lidským rekordmanem v běhu na 100 m je od roku 2009 jamajský běžec Usain Bolt, který v tento rok zaběhl na berlínské dráze tuto vzdálenost za 9,58 s. Jeho rychlost se blížila 45 km/h. Při srovnání s živočišnou říší je i Bolt průměrným až podprůměrným běžcem. Do kapsy by ho strčil i zajíc, kočka, grizzly, prase divoké, žirafa, vlk a nebo klokan. Nejrychlejším tvorem na Zemi je velmi malý poběžník Banksův (Paratarsotomus macropalpis), který žije na jihu Kalifornie. Je schopen za sekundu uběhnout vzdálenost převyšující 300násobek své délky. Pro porovnání – kdyby byl člověk schopen podobného výkonu, urazil by za sekundu shruba 500 m a běžel by rychlostí okolo 1800 km/h.


Paratarsotomus macropalpis.
Zdroj: The Journal of Experimental Biology.

A jak jsou rychlí ostatní živočichové? Mezi nejrychlejší savce na krátké vzdálenosti patří gepard, který na vzdálenost 200 m dokáže vyvinout rychlost až 120 km/h. Z nuly na 100 km/h dokáže zrychlit za pouhé čtyři sekundy. Nejlepším vytrvalcem je vidloroh americký, u kterého patří rychlost k obranným prostředkům před predátory. Na vzdálenost 200 m dokáže vyvinout rychlost až 100 km/h, vzdálenost 1,6 km uběhne rychlostí 68 km/h a 6,4 km uběhne průměrnou rychlostí 56 km/h. Takových rychlostí dosáhne vidloroh díky velkým plicím, objemnému srdci a širokým průdušnicím. Nejrychlejším ptákem je sokol stěhovavý. Ten při střemhlavém letu (volném pádu) dosáhne maximální rychlosti 200 km/h. Skutečně nejrychlejším letcem je rorýs obecný, který dokáže vyvinout rychlost až 110 km/h. Ve vodě je nejrychlejší plachetník atlantský, který může svištět vodou rychlostí téměř 110 km/h. 

Naopak nejpomalejším savcem na zemi je lenochod tříprstý. V případě nutnosti dokáže ulézt 1,8 až 2,4 m za minutu. Protože má velmi slabé zadní nohy, tak při pohybu leží a přitahuje se předními končetinami. Mezi další loudy patří šnek s rychlostí okolo 3 m/h nebo mořský koník s rychlostí 1,5 m/h.

V poklusu bychom mohli překonat celou řadu zvířat považovaných za velmi vytrvalé běžce. Špičkoví maratónci se pohybují něco přes dvě hodiny rychlostí necelých 20 kilometrů za hodinu. Velcí psi vydrží přibližně stejnou rychlost (vlastně jim vyhovuje o něco vyšší) jen pár desítek minut a pak přejdou do pomalejšího poklusu. Koně sice cválají rychleji (až 30 km/h), ale také takovou rychlost udrží maximálně pár desítek minut. Gepard sice umí dosáhnout rychlosti až 100 km/h, ale jen na pár stovek metrů. Jinými slovy, jak se prodlužuje trať, měli bychom se v průběžném pořadí posouvat výše a výše. Čím to je? Při běhu na delší vzdálenosti máme hlavní výhodu v termoregulaci, v pocení. Většina zvířat se zbavuje přebytečného tepla dýcháním, proto musí při delším běhu rychleji dýchat. To znamená citelnou ztrátu energie. Navíc nám v běhu pomáhá Achillova šlacha, která funguje jako pružina a přeměňuje část energie z dopadu na odraz.

Dosud jsme uvažovali jen o velikosti rychlosti. K určení rychlosti potřebujeme kromě její velikosti znát i její směr. Rychlost je tedy veličina vektorová, okamžitá rychlost má vždy směr tečny k trajektorii v daném místě.

Rychlost jako vektorová veličina.
Zdroj: Techmania Science Center. Autor: Magda Králová. Under Creative Commons.

K měření okamžité rychlosti slouží tachometr. Ohebná spojka, vedená z automobilové převodovky, otáčí malým permanentním magnetem rychlostí úměrnou rychlosti auta. Rotující magnet je obklopen dutým hliníkovým bubínkem, který je spojen s ručičkou tachometru. Na druhé straně hliníkového bubínku je umístěn pevný železný prstenec. Při pohybu magnetu indukuje magnetické pole uzavřené mezi magnetem a železným prstencem v hliníkovém bubínku malé elektrické proudy. Ty způsobují, že se bubínek snaží rotovat. Proti tomuto pohybu působí slabá pružina. Čím rychleji se magnet otáčí, tím více se ručička tachometru vychýlí. U letadel se rychlost měří pomocí pittotovy trubice. Radar na měření rychlosti využívá dopplerova jevu.
Číst dále
‹ Skládání pohybů
o úroveň výš
Rovnoměrný pohyb ›
Autor textu
Autor textu: 
Mgr. Magda Králová
Rezervace a nákup vstupenek
Recepce
Poradíme Vám s objednáním a nákupem vstupenek.
VSTUPENKY

 

O Techmanii

Stovky interaktivních exponátů, gyroskop, 3D planetárium, programy v dílnách a laboratořích, krátké filmy promítané na obří interaktivní globus nebo zábavné vědecké show – to je Techmania Science Center v Plzni.

S vtipem představuje základní přírodní jevy a zákony, seznamuje se světem vědy a techniky a láká k experimentování. Nachází se v historických budovách plzeňské Škodovky. Za proměnu starých továrních hal v moderní centrum vědy a techniky získala několik ocenění v soutěži Stavba roku.
Otevírací doba
pondělí 	zavřeno
úterý 	8:30 - 17:00
středa 	8:30 - 17:00
čtvrtek 	8:30 - 17:00
pátek 	8:30 - 17:00
sobota 	10:00 - 18:00
neděle 	10:00 - 18:00

 
Užitečné odkazy

    WWW.TECHMANIA.CZ
    Kudy k nám
    Praktické informace k návštěvě
    Základní informace pro učitele
    Aktuální dění z Techmanie
    Facebook
    Instagram

Citační údaje

Dílo cituje v souladu s normou CSI ISO 690.
Licence

Toto dílo podléhá licenci CC BY-NC-ND

3.0 CZ: sdílejte, uveďte ale původ,

nepoužívejte komerčně a nezpracovávejte.

© Techmania Science Center o.p.s.

Plzeň; 2007
Zpět nahoru

