
Přejít k hlavnímu obsahu
Home Eduportál
Coulombův zákon
Encyklopedie

    Encyklopedie
        Životopisy vědců
        Fyzika
            Měření
            Pohyb
            Síla
            Gravitace
            Tekutiny
            Struktura látek
            Plyny
            Skupenství
            Akustika
            Elektrostatika
                Elektrický náboj
                Elektriky a generátory
                Coulombův zákon
                Elektrické pole
                Sršení náboje
                Elektrický potenciál a elektrické napětí
                Praktické využití elektrostatiky
                Pyroelektrický a piezoelektrický jev
                Vodič a izolant
                Kapacita vodiče
                Kondenzátory
            Elektrický proud
            Magnetismus
            Elektromagnetická indukce
            Elektromagnetické vlny
            Světlo
            Teorie relativity
            Kvanta
            Atomy a částice
            Meteorologie
            Geofyzika
            Použitá literatura
        Matematika


Charles Coulomb.
Zdroj: commons.wikimedia.org. Public domain.

Již Joseph Priestley v roce 1767 a Henry Cavendish v roce 1771 soudili, že se síla mezi náboji zmenšuje se čtvercem vzdálenosti. Až francouzský fyzik Charles Coulomb v roce 1785 změřil pomocí torzních vah síly, kterými na sebe působily dvě nabité kuličky.

Torzní váhy k měření elektrického náboje.
Zdroj: Techmania Science Center. Autor: Pavel Trnka. Under Creative Commons.

Jako nulovou polohu zvolil vzájemně se dotýkající neelektrované kuličky, tzn. že vlákno v tu chvíli nebylo překrouceno. Kuličku zvenku elektroval a stejným nábojem se nabila i kulička druhá. V tu chvíli se začaly odpuzovat a kulička na vlákně se pootočila. Při prvním nastavení naměřil úhel 36°. Při poloviční vzdálenosti naměřil 144°, při čtvrtinové vzdálenosti 576°. Všechny údaje dal do poměru. Pro vzdálenosti v poměru 4:2:1 naměřil výchylky 36:144:576, což je 1:4:16. Měření prokázala, že velikost síly, kterou na sebe působí dva bodové náboje Q1 a Q2 je nepřímo úměrná druhé mocnině jejich vzdálenosti, nebo–li

Silové působení obou nábojů je přitom vzájemné, elektrické síly jsou typickým příkladem sil akce a reakce. Počítáme–li pouze velikost elektrické síly, dosazujeme do Coulombova zákona absolutní hodnoty obou nábojů, tedy bez ohledu na znaménko. Mají–li oba náboje stejná znaménka, vzniklá síla je odpudivá. Jestliže oba náboje mají opačná znaménka, je přitažlivá.

Konstanta k závisí na prostředí, ve kterém jsou sledované náboje. Měřili ji různí fyzikové různými metodami (např. E. B. Rosa a N. E. Dorsey). Pro vzduch je k = 8,98776 ∙ 109 = 9 ∙ 109 N m2 C-2. Konstantu k v Coulombově zákonu píšeme v případě jiných prostředí než je vakuum nebo vzduch ve tvaru

kde ε je permitivita, ε0 je permitivita vakua (její hodnota je ε0 = 8,85 ∙ 10-12 C2 N-1 m-2) a εr je relativní permitivita. Pro vakuum je εr = 1, pro všechna ostatní prostředí je εr > 1, např. pro vodu εr ≈ 81. Relativní permitivita vyjadřuje, kolikrát je permitivita nějakého prostředí větší než permitivita vakua. Hodnoty relativní permitivity pro různá prostředí jsou uvedena v následující tabulce:

materiál
	

relativní permitivita

vakuum
	

1

vzduch
	

1,000 54

olej ricinový
	

4,5

slída
	

5,4

olej silikonový
	

2,7

voda (20 °C)
	

80,4

plexisklo
	

3,7

porcelán
	

6,5

paraﬁn
	

1,7 – 2,3

papír kondenzátorový
	

3,5

Z hlediska technického využití je významná skupina krystalických látek s extrémně vysokými hodnotami relativní permitivity (103 – 104), které se nazývají feroelektrické nebo také seignettoelektrické. Do této skupiny látek patří Seignetova sůl, fosforečnan draselný a jemu příbuzné látky. Používají se při výrobě kondenzátorů, v elektrooptických a elektronických zařízeních. Relativní permitivita těchto látek závisí na teplotě.

Coulombův zákon je formálně podobný Newtonově gravitačnímu zákonu. Rozdíl je v tom, že gravitační síla může být jen přitažlivá, kdežto elektrická může být přitažlivá i odpudivá.
Číst dále
‹ Elektriky a generátory
o úroveň výš
Elektrické pole ›
Autor textu
Autor textu: 
Mgr. Magda Králová
Související vědci

    Henry Cavendish
    Charles Coulomb
    Joseph Priestley

Rezervace a nákup vstupenek
Recepce
Poradíme Vám s objednáním a nákupem vstupenek.
VSTUPENKY

 

O Techmanii

Stovky interaktivních exponátů, gyroskop, 3D planetárium, programy v dílnách a laboratořích, krátké filmy promítané na obří interaktivní globus nebo zábavné vědecké show – to je Techmania Science Center v Plzni.

S vtipem představuje základní přírodní jevy a zákony, seznamuje se světem vědy a techniky a láká k experimentování. Nachází se v historických budovách plzeňské Škodovky. Za proměnu starých továrních hal v moderní centrum vědy a techniky získala několik ocenění v soutěži Stavba roku.
Otevírací doba
pondělí 	zavřeno
úterý 	8:30 - 17:00
středa 	8:30 - 17:00
čtvrtek 	8:30 - 17:00
pátek 	8:30 - 17:00
sobota 	10:00 - 18:00
neděle 	10:00 - 18:00

 
Užitečné odkazy

    WWW.TECHMANIA.CZ
    Kudy k nám
    Praktické informace k návštěvě
    Základní informace pro učitele
    Aktuální dění z Techmanie
    Facebook
    Instagram

Citační údaje

Dílo cituje v souladu s normou CSI ISO 690.
Licence

Toto dílo podléhá licenci CC BY-NC-ND

3.0 CZ: sdílejte, uveďte ale původ,

nepoužívejte komerčně a nezpracovávejte.

© Techmania Science Center o.p.s.

Plzeň; 2007
Zpět nahoru

